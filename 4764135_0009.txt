Truculentum‚ fabulam pessime depravatam , etsi in integrum restituere unius hominis non est, tamen
mea opera pro virili parte emendatiorem fore, postquam in ea emendanda multum sudavi, non sine aliqua causa
speraverim. Sed ipsam editionem in proximum annum differre invitus cogor. ,Nam hoc tempore, Truculento
truculentiore, inter armorum strepitum musae turpiter tacent. Qua de caussa interim rem ita institui, ut hac
praefandi occasione oblata, quae apta viderentur, iam publici iuris facerem, reliqua suo tempori reservarem.

Ut ad ipsam rem adgrediar, nunc vulgatur prol. v. 7:

Enim hercle in vobis resident mores pristini,
antea en mehercle scribebatur, neutrum Plautinum. Codd.: eum hercle, B.: εᾶ hercle, unde reponendum erat:
, Eu hercle in vobis resident mores pristini.
eum ex eu ortum esse linea male superducta scriptura codicis B. testatur. Eodem modo haec verba coniuncta
habes, ut initium faciant senario, Pers. 7063 Rud. 111, 5, 413 Men. 737; 872:

Eu hercle nomen multimodis scriptumst tuom

Eu hercle ne istic fana mutantur cito

Eu hercle mulier multum et audax et mala's

Eu hercle morbum acutum: di vostram fidem
hic enim verborum ordo in codd. est postremo versu. Accedunt Most. 585 et Men. 315, quo posteriore loco
Ritschelius non debebat eu extra versum ponere.

I, l, 11: Ob eam tres noctes dantur, interea loci

Aut aera aut vinum aut oleum aut triticum

Temptat, benignusne an bonae frugi sies,
dantur recte Bothius correxit ex dator (cf.11,2, 253 1,1;21; Trin. 251), ' ante quem utor male scribebatur.
beniqnusne an bonae fraqi sies epexegetice ad temptat adduntur. Hoc enim dicit: rem familiarem petit, scil.
utrum eam prodigus dissipes an parcus serveS. Quare non egemus Gepperti mutatione: <noctes duco, cum interea
— — aut oleum [perit] aut triticum. Tentat benignusne e. q. s.» quae ne placet quidem propter mutatas
personas duco et sies. Idem monere praetermisit, cum, quain vocem ante interea interposuit, in codd. non exstare.
Altero versu Bothius olivom cum hiatu penthemimere, quod sane licebat. Plautus enim non minus olivom habet
(Pseud. 2103 Asin.11,4,26) quam oleum (Pseud. 2133 Poen. V, 4, 66). Sed inter singulas rei familiaris partes
amum pretiosissimum desideratur, quod et alibi primo loco poni solet et 1, 1, 32 diserte nominatur. Equidem
non dubito, quin hac potissimum ratione versui mutilo succurrendum sit:

Aut [aurum aut] aera aut vinum aut oleum aut triticum.
* I, 1, 18: Si raras noctes ducit, ab animo perit,

Sin crebravit, ipsus gaudet, res perit.
sin crebrauit B., unde proficiscendum est3 si increbrauit vel sin increbrauit rell. Hoc posterius a Camerario in
contextu repositum omnes editiones occupavit. 'At neque increbrare neque increbrascere — ab utroque enim
editores istam formam ducebant — sermonis latini est neque, si esset, sentcntiae sufficeret, quia noctes crebras
facere, sive, ut isto vocabulo utar, noctes increbrare in meretricis, non in amatoris arbitrio positum est. Paucae
literae addendae videntur, ut non minus ducit ex praecedente versu repetatur quam repetitum est perit; amat
enim hoc Plautus in contrariis. Hoc dico:

Sin crebra[s d]u[c]it, ipsus gaudet, res perit.

* Dum haec prelo subiciuntur, et hanc et infra 1, 2, 71 emendationem praeoccupavit Studemund Herm. Ι p. 303.
1*

